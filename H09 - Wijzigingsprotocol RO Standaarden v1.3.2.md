# Escalatieprocedure

**In voorgaande hoofdstukken gaat het protocol er vanuit dat er wijzigingen "in
vrijheid" worden doorgevoerd. In het primaire proces wordt geen rekening
gehouden met noodzakelijke wijzigingen die met spoed of onder druk van externe
nieuwe regelgeving moeten worden doorgevoerd. Dit hoofdstuk gaat in op de wijze
waarop escalatieprocedures kunnen worden uitgevoerd.**

## Wanneer is er sprake van een escalatieprocedure?

Er wordt een escalatieprocedure doorlopen als er een wijziging noodzakelijk is
die niet in het reguliere wijzigingsproces doorgevoerd *kan* worden, omdat dit
te lang duurt. Een uitputtende lijst met situaties en criteria wanneer dit van
toepassing is, valt op voorhand niet te geven. Maar voor de beeldvorming: het
gaat om situaties waarbij het niet doorvoeren van een bepaalde noodzakelijke
wijziging leidt tot onaanvaardbare risico's voor de uitvoeringspraktijk of het
onmogelijk uitvoeren (vanwege bijvoorbeeld tegenstrijdige wetten) van de
ruimtelijke ordening in Nederland.

De escalatieprocedure wordt niet gebruikt om reguliere wijzigingen sneller door
te kunnen voeren.

## Sturende principes

Er wordt geen vast proces gegeven om de escalatieprocedure te doorlopen, omdat
verschillende situaties wellicht tot een verschillende wijze van handelen moeten
leiden. In plaats daarvan wordt aan de hand van een aantal sturende principes
uiteengezet welke verantwoordelijkheden er zijn binnen een escalatieprocedure.
Dit wordt hier onder geschetst.

**Signalering**

Uit het werkveld kunnen signalen ontstaan dat er met spoed iets gewijzigd zou
moeten worden. Het is vooraf niet aan te geven uit welke kanalen deze geluiden
zullen ontstaan. Het is wel van belang om de rol van Geonovum te onderkennen als
antennefunctie voor het werkveld. In ieder geval zullen deze signalen op enig
moment BZK of Geonovum bereiken, en op dat moment zal er overleg gevoerd worden
over deze signalen.

**Overleg**

Bij de besluitvorming binnen de escalatieprocedure wordt er in principe overleg
gevoerd tussen BZK bij monde van de voorzitter van het TRIP Zowel TRIP als
Geonovum raadplegen de leden van resp. BOR, TRIP, en softwareleveranciers daar
waar nodig.

**Besluitvorming**

De beoordeling of de escalatieprocedure van toepassing is, wordt genomen door de
voorzitter van Stuurgroep DRO, het hoogste adviesorgaan binnen de
beheerorganisatie van de RO Standaarden. Ook het besluit *welke* wijzigingen er
precies doorgevoerd moeten worden en op welke manier, wordt genomen door de
voorzitter van Stuurgroep DRO.

**Coördinatie**

De coördinatie tijdens de escalatieprocedure wordt uitgevoerd door de voorzitter
van de Stuurgroep DRO. Belangrijkste reden is de directe toegang tot
wetgevingsinstrumentarium.

**Communicatie met het werkveld**

De communicatie met het RO werkveld wordt uitgevoerd door Geonovum. Als
beheerder van de RO Standaarden wordt verwacht dat Geonovum het meest directe
contacten heeft met het werkveld.
